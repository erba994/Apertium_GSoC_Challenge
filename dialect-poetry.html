<GUERRA>
	<E' piov>
		<rgn>
L'aqua ch'la bagna e ch'la fa léus i copp 
la casca te curtéil dréinta e' tinazz; 
Ciudéi la porta e pu mitéi e' cadnazz,
ché 'd fura e' dvénta una nòta da lòp

E' piov sal chèsi, e' piov si èlbar chi è néud,
e sòta e' vièl e' passa la caròza;
mo tla cuntrèda i va mèni in bascòza 
e in tèsta un fazulètt sa quatar néud. 

Ò trv un léibar vècc dréita una cassa, 
eun ad chi léibar che t'a i craid smaréid;
e' zcòrr ch'u i é una béssa te su néid 
ch'la sta a séntéi se piov una gran massa. 
		</rgn>
		<ita>
Un'acqua che bagna e fa luccicare i coppi /casca nel cortile dentr. il tino /- Chiudete la porta sprangate con catenacci / fuori si prepara un notte da lupi. /Piove sulle case, piove sopra gli alberi nudi /per il vial passa la carrozza /su nella contrada camminano con le mani in tasca /e u fazzoletto con quattro nodi in testa. /lo ho trovato un libro vecchi, dentro una cassa, /uno di quei libri che tu credevi perduto;/ racconta eh c'è una biscia nel nido/ che ascolta se comincia a diluviare.
		</ita>
	</E' piov>
	<Cantèda éultma>
		<rgn>
Adès i due fradéll i è sploid sòtta l'arvù
dri ma la cròusa storta dIa cuntèssa
ch'l'éva quarènta fond
e un caruzoin sal rodi' d gòmma.
Da Pasqua fina a Nadèl i du fradéll i s'éra
e i n mitéva gnénca un daid ma la finèstra
Pu u s'è savéu che éun di déu
e' tnéva cl'èlt t'un sgabuzoin a pèn e aqua
sa dal biastoimi ch'u li tartaiéva.
Quand che la sola infermira
la i à bott zò la porta,
e' paréva ch'i foss di sach 'd mundèzza.
E t' l'ospedèl i n è arivat a fè una stmèna.
I stéva stugléd sa du litin
ch'u i dividéva apéna una scarana
senza guardès in faza 
però i s tnéva par mina. 
da Il miele 
		</rgn>
		<ita>
Adesso i due fratelli sono sepolti sotto la quercia vicino alla croce storta
della contessa che aveva quaranta poderi e un carrozzino con le ruote di gomma. Da
Pasqua fino a Natale i due fratelli si erano chiusi del tutto e non mettevano neanche un
dito alla finestra. Poi si è saputo che uno dei due teneva l'altro in uno sgabuzzino a pane e
acqua con delle bestemmie che le tartagliava, Quando la suora infermiera ha buttato giù la
porta, parevano dei sacchi di mondezza. E all'ospedale non sono arrivati a finire una
settimana. Stavano distesi su due lettini che li divideva appena una sedia senza guardarsi in
faccia, però si tenevano per mano.
		</ita>
	</Cantèda éultma>
	<Un dè 'd utòubar...>
		<rgn>
Un dè 'd utòubar i s'è mèss a caminé
te fiom longh i sentìr ad sabia e dri
callinguètti 'd aqua ch'al sèlta tra i sas.
De mèr u i avéva zcòurs piò di tott
una piscèra che fina e' melanovzentquarènta
la i arivéva a là sò in biciclètta,
pu la s'è fata e' sidecàr e la purtéva
al casètti pini 'd giàz e pès
e la racuntéva ch' u i era dal bés-ci 
drointa l'aqua, piò grandi dal munghèni 
e che dal volti u s'arenéva dal baléni 
ch'l'era dal muntagni ad chèrna 
sòura la sabia.
Rico e la Zaira i n éva mai vést e' mèr
che in linea 'd aria, pasénd da i sentìr de fiom,
l'era a trénta chilometri gnénca.
Adès ormai ch' i avéva quési utènt'an 
i s'è deciois a fè che viàz ad nòzi a pì.
ch'i éva armànd d'aD in ano I stéva 
a Petrèlla Guidi, un ghèt ad chèsi vèci
in dò che ogni tènt u i era di càval
ch'i scapèva dal mèni de manischèlch
e i féva al lozzli sòUa i zòcal mat
e 'd nòta u i era l'udòur de pèn ch' i l cuséva
te fòuran e t al sentévi da drointa te lèt,
ranicéd ti béus di mataràz ad fòi. Rico 
l'à fat e' barbìr quèsi stènt'an ma i oman 
mal dòni e pu e' tuséva i sumàr e al pigri; 
la Zaira la féva al fazèndi 'd chèsa 
e dal volti la tnéva e' cado in dl'aqua 
in dò che l'artésta e' lavéva e' pnèl. 
		</rgn>
		<ita>
Un giorno d'ottobre si misero in cammino nel fiume, lungo i sentieri di sabbia, dietro
quelle linguette d'acqua che saltano tra i sassi. Del mare i due avevano scorto soprattutto
una pescivendola che fino al millenovecentoquaranta arrivava lassù da loro in bicicletta; poi
s'era fatta il sideçar e portava le cassette piene di ghiaccio e pesci e raccontava che vi erano
bestie dentro l'acqua, più grandi delle vacche e che a volte si arenavano balene che erano
montagne di carne sulla sabbia. Rico e la Zaira non avevano mai visto il mare che in linea
d'aria, passando per i se!1tieri del fiume, distava sì e no trenta chilometri. Adesso che
avevano quasi ottant'anni s'erano decisi a fare a piedi quel viaggio di nozze che avevano
rimandato d'anno in anno. Abitavano a Petrella Guidi, un ghetto di vecchie case ove ogni
tanto c'era qualche cavallo che scappava dalle mani del maniscalco e faceva le lucciole
sotto gli zoccoli matti e di notte l'odore del pane che cuoceva nel forno, te lo sentivi fin da
dentro il letto, rannicchiato nei buchi del materasso di foglie. Rico aveva fatto il barbiere
quasi settant'anni per gli uomini e per le donne e poi tosava i somari e le pecore; la Zaira
sbrigava le faccende di casa e a volte teneva il catino d'acqua in cui l'artista lavava il
pennello. 
		</ita>
	</Un dè 'd utòubar...>
	<La féin de’ mond>
		<rgn>
Al ròdi mi carètt
a ‘l s’è farmè,
a ‘l pépi ad tèra còta
a ‘l s’è brusé la saira
a fè la vegia tra i paier;
i méur i è vecc
al crépi al vén d’in zò
com’è di fòlmin.
E’ ciòd dla méridiéna l’è caschè.
		</rgn>
		<ita>
La fine del mondo
Le ruote dei carri
si sono fermate,
alla sera le pipe di cotto
si sono spente
durante la veglia nei pagliai,
i muri sono vecchi
le crepe scendono
come i fulmini.
Il chiodo della meridiana è cascato.
		</ita>
	</La féin de’ mond>
	<I bu>
		<rgn>
Andè a di acsè mi bu ch' i vaga véa,
che quèl chi à fat i à fat,
che adèss u s'èra préima se tratòur.

E' pianz e' cór ma tótt, ènca mu mè,
avdài ch'i à lavurè dal mièri d'an
e adès i à d'andè véa a tèsta basa
dri ma la córda lònga de mazèl. 
		</rgn>
		<ita>
Andate a dire ai buoi che vadano via
che il loro lavoro non ci serve più
che oggi si fa prima ad arare col trattore.
E poi commoviamoci pure a pensare
alla fatica che hanno fatto per migliaia d'anni
mentre eccoli lì che se ne vanno a testa bassa
dietro la corda lunga del macello.
		</ita>
	</I bu>
	<I sacrifeizi>
		<rgn>
Se mé ò studié
l’è stè par la mi ma,
ch’la fa una cròusa invéci dé su nòm.
S’à cnòss tòt al zità
ch’u i è in chéva e’ mond,
l’è stè par la mi ma, ch’la n’à viazè.
E ir a l’ò purtèda t’un cafè
a fè du pass, ch’la n vaid bèla piò lòm.
Mitèiv disdai. Sa vléiv? Vléiv un bignè?
		</rgn>
		<ita>
I sacrifici.
Se ho potuto studiare
lo devo a mia madre
che firma con una croce.
Se conosco tutte le città
che stanno in capo al mondo
è stato per mia madre, che non ha mai viaggiato.
Ieri l’ho portata in un caffè
a far due passi perché quasi non ci vede più niente
Sedetevi, qua. Cosa volete? Un bignè?
		</ita>
	</I sacrifeizi>
	<I scarabócc>
		<rgn>
Quést l'è al murài
e quést l'è i scarabócc
ch'a féva da burdèl
se calzinàz,
da mén da ch'ò tachè
andè dri me braz
par fè una réiga lònga
e quèlch invrócc.

Quést l'è al murài
e quést l'è i scarabócc.
		</rgn>
		<ita>
Questo è il muro
questi gli scarabocchi
che facevo col gesso da bambino
quando ho imparato
a seguire il braccio
per fare una riga lunga e qualche svolazzo.

Questo qua è il muro
questi gli scarabocchi.
		</ita>
	</I scarabócc>
</GUERRA>
<BALDINI>
	<Tom>
		<rgn>
Quant émm zughé sa Tom,
quèll ch’a m so divertéi,
mo inteligent, l’era e’ chèn de mi zéi,
piò inteligent ch’ nè léu.
		</rgn>
		<ita>
Quanto abbiamo giocato con Tom,
quel che mi sono divertito,
ma intelligente, era il cane di mio zio,
piú intelligente di lui.
		</ita>
	</Tom>
	<Mètt>
		<rgn>
Mètt ch’e’ vénga la féin de mònd, admèn,
pasdmèn, e a murémm tótt, mètt che la tèra
la s’infràida, la s sfrangla,
ch’ la s’ ardéusa un purbiòun, ch’ la s pérda tl’aria,
e la léuna l’istèss, u s smórta e’ sòul,
al stèli, e’ vén un schéur,
u n gn’è piò gnént, e at tótt che schéur e’ témp
l’andarà ancòura avènti? da par léu?
e dò ch’ l’andrà?
		</rgn>
		<ita>
Metti che venga la fine del mondo, domani,
dopodomani, e moriamo tutti, metti che la terra
s’infradici, si sbricioli,
che si riduca un polverone, che si perda nell’aria,
e la luna lo stesso, si spegne il sole,
le stelle, viene un buio,
non c’è piú niente, e in tutto quel buio il tempo
andrà ancora avanti? da solo?
e dove andrà?
		</ita>
	</Mètt>
	<Viazè>
		<rgn>
Mo viaza tè, mè a stag bén dò ch’a so,
ch’i vén fura, aquè, pu u i è Suièn,
Vrócc, la Pargàia, ch’a n’i so mai stè
ma la Pargàia, gnénca tè? mo ‘lòura
csa vét zarchè vaiéun, che mè sno e’ lèt
furistír, e’ cuscéin, che s’a n’ò e’ méi,
pu tótt, t vé véa se sòul, t’aréiv ch’e’ pióv,
ta n cnòss niseun, u t tòcca dmandè sémpra,
e al gambi quant l’è nòta,
vdai e’ mònd?
Che dop t si piò pataca ca né préima,
a m’arcórd Curio, sa che viàz a Lòndra,
‘na boba, pu l’è tòuran, e e’ dè dop
a zughémmi a bucètti, ch’e’ pareva
ch’ fóss stè a San Véid, e adès dis ch’e’ va in Kenia,
u i vó una bèla vòia, e tè dú vét?
A Montecarlo e a Nizza? t’é capéi,
e tótt’ la Costa Azzurra, quant t sté fura?
dis dè? mo ’s’ut ch’a próva, ch’a l so zà,
‘ta bón, fè la valéisa,
purtèsla dri, che mè la dmènga in piaza
u m dà dan e’ giurnèl, e pu e’ magnè,
u m géva Curio, tótta roba frétta,
una pózza, l’agnèl sla marmelèda,
i spaghétt ch’i i bai dri e’ cafelàt,
e mè ch’a so un viziéd, no, gnénca zcòrrni,
a stagh ma chèsa méa, piò bén che mai,

che pu a viàz ènca mè, aréiv da Carghín,
a vagh me zugh dal bòci,
ch’i n zuga piò niseun, l’è tótt pin ’d fòi,
mo mè u m pis ènca i póst ch’u n suzéd gnént,
dréinta u s sint sunè un flipper,
i pasarótt ch’i era scap véa i artòurna,
u i è che manifèst sémpra spandléun
me méur ’d Canzola, «Viva… », viva chè ?
e léu e’ réid, csa réidti? che d’instèda
quant a vèggh chi sgraziéd, la Roca, l’Èrch,
la Piva, tótt sudéd, mè ’lè avrébb vòia
da farmèi, vní sa mè, mi Capuzéin,
e’ zéir dla méura, pièn, tramèza l’erba,
e d’ogni tènt punsès, u i è un rapètt,
basta slunghè una mèna, dal suséini
piò dòulzi ca nè e’ mél, i frè i n li còi,
pu, vérs Savgnèn, e’ vièl,
di arzipréss, un udòur, e in chèva gnént,
u s scapa tla spagnèra, che d’alè,
dal vólti, zà ch’ a i so, travérs cantír,
a cal zò te Marèccia,
un slèrgh, t vé do ch’u t pèr, e tótt chi sas,
mo u i n’è ch’i à di culéur,
i léus, sòtt’aqua, quèsti l’è al zità!
o a so balèngh? e piò in là do burdèli,
s’un gran maz ad fiéur zal, al réid, al córr,
a pi néud, sòura i sas, mo cmè ch’al fa?
		</rgn>
		<ita>
Ma viaggia tu, io sto bene dove sono,
che vengono da fuori, qui, poi c’è Sogliano,
Verucchio, Perticara, che non ci sono mai stato
a Perticara, neanche tu? ma allora
cosa vai a cercare in giro, che io, solo il letto
forestiero, il cuscino, che se non ho il mio,
poi tutto, vai via col sole, arrivi che piove,
non conosci nessuno, devi sempre chiedere,
e le gambe quando è notte, 
vedere il mondo?
che dopo sei più coglione di prima,
mi ricordo Curio, con quel viaggio a Londra,
una cagnara, poi è tornato, e il giorno dopo 
giocavamo a boccette, che pareva
fosse stato a San Vito, e adesso dice che va in Kenia,
ci vuole una bella voglia, e tu dove vai?
a Montecarlo e a Nizza? hai capito,
e tutta la Costa Azzurra, quanto stai fuori,
dieci giorni? ma cosa vuoi che provi, lo so già,
sta’ buono, fare la valigia,
portarsela dietro, che io la domenica in piazza
mi dà fastidio il giornale, e poi il mangiare,
mi diceva Curio, tutta roba fritta,
una puzza, l’agnello con la marmellata,
gli spaghetti che ci bevono dietro il caffelatte,
e io che sono un viziato, no, neanche a parlarne,
sto a casa mia, meglio di qui?

che poi viaggio anch’io, arrivo da Carghín,
vado al gioco delle bocce,
che non gioca più nessuno, è tutto pieno di foglie,
ma a me piacciono anche i posti dove non succede niente, 
dentro si sente suonare un flipper,
i passerotti che erano scappati via ritornano,
c’è quel manifesto sempre penzoloni
al muro di Canzola, «Viva… », viva che?
e lui ride, cosa ridi? che d’estate
quando vedo quei disgraziati, la Rocca, l’Arco 
la Pieve, tutti sudati, io lì avrei voglia 
di fermarli, venite con me, ai Cappuccini,
il giro delle mura, piano, in mezzo all’erba,
e ogni tanto una sosta, c’è una salitella,
basta allungare una mano, delle susine
più dolci del miele, i frati non le raccolgono,
poi, verso Savignano, il viale, 
dei cipressi, un odore, e in fondo niente,
si esce nell’erba spagna, che di lí
delle volte, già che ci sono, per i campi 
calo giù nel Marecchia,
uno slargo, vai dove ti pare, e tutti quei sassi,
ma ce n’è che hanno dei colori,
rilucono, sott’acqua, queste sono le città!
o sono balengo? e piú in là due bambine
con un gran mazzo di fiori gialli, ridono, corrono,
a piedi nudi, sui sassi, ma come fanno?
		</ita>
	</Viazè>
	<Cucú>
		<rgn>
L’è un schérz ch’a n’e’ capéss, a m sint srè i ócc
sal mèni da di dri: cucú, chi è?
e quèst csa vól? dài, ch’a n sémm piò burdéll,
Ricardo, tè t’ é sémpra voia, no?
ta n si Ricardo? t si Tonino, no?
a i so, t si Loris, no? porca putèna,
chi èll? chi sit? a m vólt,
mo dò ch’ l’è ’ndè st’ pataca? u n gn’è niseun.
		</rgn>
		<ita>
È uno scherzo che non capisco, mi sento chiudere gli occhi
con le mani da dietro: cucú, chi è?
e questo cosa vuole? dai, che non siamo più bambini,
Riccardo, tu hai sempre voglia, no?
non sei Riccardo? sei Tonino, no?
ci sono, sei Loris, no? porca puttana,
chi è? chi sei? mi volto,
ma dov’è andato ’sto coglione? non c’è nessuno.
		</ita>
	</Cucú>
</BALDINI>
<PEDRETTI>
	<Al chèsi ad campagna>
		<rgn>
Sbrisédi da la róspa
masèdi dri i garagg
al chèsi ad campagna
agli à finéi.
I li smana pr’e’ mònd:
i ébi ti zardéin
al dvanaróli in mòstra
te salòt.
Dalvólti t’a li vèid
masèdi sòtta i cópp,
cmè pavaiòti;
ch’u li zirca i marchènt
par fè d’i albérgh.
		</rgn>
		<ita>
Sbriciolate dalle ruspe │ nascoste dietro i garage│ le  case di campagna │ hanno i giorni contati. │ Le smembrano a pezzetti: │ le vasche di sasso │ nei giardini │ e gli arcolai in mostra │ nel salotto. │ A volte le scorgi │ nascoste sotto i tetti │ come farfalle │ che i mercanti le cercano │ per farne degli alberghi.
		</ita>
	</Al chèsi ad campagna>
	<I  zugh>
		<rgn>
Pòsta che tótt

poeti e nò poeti

a sém te bèl d’l’inféran

u s pis a fè di zugh

ch’I daga aria.

Mè me mi bidèl

a i dégh ch’u m daga i metar:

déu, tréi, quatar e stènta.

E néun al savém

s’èl ch’e’ vu déi

e’ vó dí mèrda.

Acsè a la matéina

a éintar ti mi pan

cmè t’un scafandar

ch’a vagh ad che pòzz nir

ch’l’è la mi bènca.
		</rgn>
		<ita>
Poiché tutti │ poeti e non poeti │ stiamo nel mezzo dell’inferno │ ci piace fare i giuochi │ che un po’ muovono l’aria. │ Al mio bidello │ io chiedo di darmi le misure: │ due, tre, quattro e settanta. │ E noi sappiamo │ che significa, │ significa merda. │ Così la mattina │ entro nei miei panni │ come dentro uno scafandro │ e scendo in quel pozzo di sterco │ che è la mia banca.
		</ita>
	</I  zugh>
	<La pavunzéla>
		<rgn>
Mè u m pis e’ pasaròt

che quand ch’e’ nèiva

e’ ven tònda ma chèsa

a saltaréll.

U m pis la zèlga

e’ tòurd, e’ culumbazz

e e’ meral stéid ad nir

se su bèch zal.

E u m pis e’ varzléin

ch’l’è pu un burdlín

ad préima elementèra

ch’u s’vólta sempra indrí

par ciacarè.

E una massa u m pis e’ rusignul

ch’e’ chènta cumè un rè

tla su varzéura,

e sinènca e’ stouran pastrouciòun

ch’e’ scaramaza,

mò piò ad tótt

u m pis la pavunzéla

ch’la caméina a pass lóngh

cumé una sgnòura.
		</rgn>
		<ita>
A me piace il passero │ che quando nevica │ si avvicina alla casa saltellando. │ E mi piacciono la cincia │ il tordo, il colombaccio │ e il merlo tutto in nero │ col suo becco giallo. │ Mi piace il vergellino │ che è un bambino di prima elementare │ sempre voltato indietro │ a chiacchierare. │ E molto mi piace il rosignolo │ che canta come un re │ chiuso tra il verde; │ e amo persino lo storno fracassone │ ma la mia diletta │ è la pavoncella │ che cammina con passo lungo │ come una signora.
		</ita>
	</La pavunzéla>
	<L’òm dal putèni>
		<rgn>
Léu tla su véita

féina i zinquént’an

u n éva pansè mai

ad mètt so chèsa.

E stéva te caséin

a lè, bón, a fè i sarvéizi.

«Al putèni – e gévva – sal

n’è te su lavòur

agli è invurnéidi,

mòsci ti su létt

se mèl ad pènza.

U t tòca fè pianín

s’t’vó fè l’amòur

quandè c’al dórma.

E pu, la sèira, mè

a i fazz e’ bagn.

Fa e’ còpp, fa e’ còpp

a i dégh dalvólti

in módi che l’acqua

la i córra zò bén

te mèz dla schéina».
		</rgn>
		<ita>
Lui in vita sua │ fino ai cinquanta │ non aveva pensato mai │ di mettere su casa. │ Stava lì, buono, │ nel casino a fare dei servizi. │ «Le puttane – diceva – se │ non sono impegnate sul lavoro │ sono stordite, │ mosce nel letto │ con il mal di pancia. │ Devi far piano│ se vuoi fare all’amore │ intanto che sono addormentate. │ Poi alla sera │ io faccio loro il bagno.  │ Fa il coppo, fa il coppo │ dico delle volte │ in modo che l’acqua │ le corra giù per bene │ nel mezzo della schiena».
		</ita>
	</L’òm dal putèni>	
	<Al vòusi>
		<rgn>
Dalvólti da par mè

te lètt, t’un curidéur

t’un treno par Milèn

a sént al vòusi.

E alòura a m fazz

piò grand

ch’al sòuna dréinta

ad mè

cumè al campèni.
		</rgn>
		<ita>
A volte, per conto mio, │ nel letto, in un corridoio, │ in un treno per Milano │ ascolto le voci. │ E allora divento │ più grande │ perché risuonano dentro │ di me │ come campane.
		</ita>
	</Al vòusi>	
	<E’ lavadéur>
		<rgn>
Me lavadéur

al dòni

scavcèdi cmè di

diéval

al sbatéva i pan

cumè dal frósti.

Al scuréva ad travérs

al s’aragnèva

e pu al cantéva insén

e l’éra di rógg d’amòur

cumè dal gati.
		</rgn>
		<ita>
Al lavatoio │ le donne │ coi capelli scarmigliati come │ diavoli │ picchiavano coi panni │ come fruste. │ Parlavano scurrile │ litigavano │ e poi si mettevano a cantare insieme │ ed erano grida d’amore │ come delle gatte.
		</ita>
	</E’ lavadéur>	
	<La ciòza>
		<rgn>
La cantéva d’amòur

ma la finestra

la cantéva lòngh, a gòula vérta

e l’éra una vòia ad mas-ci

avnéuda chi lo sa,

da sòtta tèra

so par al gambi, t’i ócc

te fiòur dla pènza.

La cantéva d’amòur:

una zurnèda ch’éurta.

Adés l’è cmè una ciòza

la puléss i burdéll

e la sta zétta.
		</rgn>
		<ita>
Cantava d’amore │ alla finestra │ cantava a lungo, a squarciagola │ ed era una voglia di maschio │ venuta chi lo sa │ da sotto terra │ su per le gambe, agli occhi │ al fiore della pancia. │ Cantava per amore │ ed era una giornata corta. │ Ora ha l’aria d’una chioccia │ pulisce i bambini │ e sta in silenzio.
		</ita>
	</La ciòza>	
	<Sesso>
		<rgn>
Sesso par néun e vléva déi

figa te pógn, scòul,

sburédi tla latréina.

Par néun e vléva déi

la paéura d’l’impregn,

al mói ch’al scapéva de lètt

«Gino, sta bón a m’aracmand»,

senza mai gód, cumè una midizéina.

E pu avemaréi, patérr,

e’ savòun, la praticòuna.

E pansè ch’l’éra acsè dòulz

sal tedeschi te fióm:

a m guardéva cmè déi

«Tóla, tóla, puréin»

e pu al ridéva.
		</rgn>
		<ita>
Sesso per noi significava │ fica nel pugno, male di scolo │ e vizio di latrina. │ Per noi significava │ terrore di metterle incinte │ la moglie che sfuggiva dal letto │ «Gino, sta buono mi raccomando», │ senza godere mai, come una medicina. │ E poi pianti, preghiere │ sapone, la praticona. │ E pensare che era così spensierato │ farlo giù al fiume con le tedesche: │ mi guardavano come per dire │«Prendila, ragazzo, prendila» │ e poi si mettevano a ridere.
		</ita>
	</Sesso>	
	<E’ lavòur>
		<rgn>
«E’ treno e’ pórta véa»

e’ gévva la mi mà

e mè a so andè ziréun

par la Germania

in zirca d’un lavòur.

A sémi ch’u l sa l’òs-cia

d’incrécch ad chi vaghéun,

avémi un pansir féss

par tótt e’ viaz:

turnè ma chèsa.

Da par néun, dalòngh,

tra zénti furistíri

a s’apuzémi a la mèi

sa cal do trè paróli

cumè chi póri strópi

sòura i su bastéun.

«Ferstehen, ferstehen, polizai»

e lòu i s’guardéva cmè déi:

«Mo quést, da dòu ch’i vén».
		</rgn>
		<ita>
«Il treno porta via lontano» │ diceva mia mamma │ e io in Germania sono andato │ in cerca di lavoro. │ Eravamo una folla │ compressi nei vagoni │ e solo un pensiero │ in tutto il viaggio: │ tornare a casa. │ Soli, lontano │ fra genti forestiere │ ci appoggiavamo alla meglio │ sopra quelle due o tre parole │ come poveri zoppi │ sopra il bastone. │ «Ferstehen, ferstehen, polizai» │  e loro ci guardavano come a dire: │ «Ma questi, da dove vengono?».
		</ita>
	</E’ lavòur>	
	<Se la lèngua la mòr>
		<rgn>
Se la lèngua la mòr

se la s’invléna,

se la pérd i parént

cum una vèdva,

se la piénz da par sé

spléida te còr di vécc

tal chèsi zighi,

alòura e’ paèis l’è andè

u n’à piò stòria.
		</rgn>
		<ita>
Se la lingua muore │ se si contamina, │se perde i suoi legami │come una vedova, │se piange in disparte │sepolta nel cuore dei vecchi │nelle case buie, │allora il paese è finito, │non ha più storia.
		</ita>
	</Se la lèngua la mòr>	
	<Dedica>
		<rgn>
Dòni ch’avéi tla bòcca un góst

cumé ad faréina gréisa

dòni criscéudi te scéur

cumé un pèn ad fadéiga

dòni de vént e de méur

dòni dla biènca rósa de sònn

dòni dla brèsa

dòni ch’avéi cusei ti dè

sta mi parlèda antéiga

dòni l’è sòtta e’ vòst zil ch’l’è nèd

tòtt sta fiuréida strèna.
		</rgn>
		<ita>
Donne che avete in bocca un gusto │ di acida farina │ donne cresciute al buio │ come pane di fatica │ donne del vento e del muro │ donne della bianca rosa del sonno │ donne di brace │ donne che avete cucito i giorni │ della mia parlata antica │ donne è sotto il vostro cielo │ che è nata questa mia fiorita.
		</ita>
	</Dedica>	
	<La nèiva>
		<rgn>
Stasèira

ò vòia d’arcurdè

l’udòur dla nèiva

e al préim fróffli

inzèrti te zil

cumé di gazótt furistìr

ch’ì vén ènca da néun.
		</rgn>
		<ita>
Stasera │ mi punge un ricordo: │ l’odore della neve. │E i primi fiocchi │incerti nel cielo │come uccelli forestieri │giunti anche da noi.
		</ita>
	</La nèiva>	
	<Ulisse>
		<rgn>
Ulisse, un chèn

l’avéva caminé par tótt al strédi

e l’éra avnéu a muréi

t’l’invéran dla su véita.

E adès l’éra e’ mònd

ch’u i scapéva véa

ti su pan ad luce.
		</rgn>
		<ita>
Ulisse, un cane │ ramingo per il mondo │ era venuto a morire │ nel colmo del suo inverno. │ Ed ora eran le strade │ che gli correvan via │ in abiti di luce.
		</ita>
	</Ulisse>	
	<Al poeséi>
		<rgn>
Ò scrétt zinquènta poeséi par un léibar

zinquènta galéini biènchi te curtéil

e a li guèrd cumè una cuntadéina

che sàbat la li pórta me marchè.
		</rgn>
		<ita>
Ho scritto cinquanta poesie per un libro │ cinquanta galline bianche nel cortile │ e le guardo come una contadina │ che sabato le porterà al mercato.
		</ita>
	</Al poeséi>	
	<La matéina prèst>
		<rgn>
A m’arcórd la matéina se cafè

l’udòur di tréni, la nèbia

d’in èlt datònda al chèsi

e’ sònn ch’e’ pastruciéva s’l’aria

e i ruméur dal curiri

sal pènzi pini ad studént

e e’ sòul ch’lavnéva so pianín

alzènd al brazi e la caméisa

rossa de dè

te zil ch’l’aveva frèdd

ancòura par la nòta.
		</rgn>
		<ita>
Ricordo la mattina col caffè │ l’odore dei treni, la nebbia │ in alto attorno alle case │ e il sonno che si impastava con l’aria │ e il rumore delle corriere │ gremite di studenti │ e il sole si alzava piano │ alzando le braccia e la camicia │ rossa del giorno │ nel cielo ancora infreddolito │ per la notte.
		</ita>
	</La matéina prèst>	
	<Paróli>
		<rgn>
A vagh scarabuciand

pruvénd sla vòusa

paróli vèci d’un témp

ch’al gévva ad dòni te d’agócc

ch’al mè pasi pianín

sòtta la pèla

e al m’à fiuréi

te sangh, sòtta i cavéll.

Paróli ch’agli à durméi

par an sòtta la zèndra

e adès a tir fura

me fugh de mi paèis.
		</rgn>
		<ita>
Vado scarabocchiando │ provando con la voce │ parole vecchie d’un tempo │ che le donne pronunciavano lavorando a maglia │ che mi sono passate piano piano │ sotto la pelle │ e mi sono fiorite │ nel sangue, sotto i capelli. │ Parole che hanno dormito │ per anni sotto la cenere │ e ora tiro fuori │ al fuoco del mio paese.
		</ita>
	</Paróli>
</PEDRETTI>